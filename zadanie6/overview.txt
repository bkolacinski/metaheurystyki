Rozwiąż problem planowania dostaw z uwzględnieniem okien czasowych (VRPTW, ang. Vehicle Routing Problem with Time Windows) przy użyciu wybranej metaheurystyki omawianej na zajęciach (tj. symulowane wyżarzanie, algorytm genetyczny, algorytm mrówkowy, algorytm roju cząstek, tabu search).

Dodatkowo należy wspomóc działanie algorytmu technikami poprawy rozwiązania, takimi jak np. lokalne przeszukiwanie (np. 2-opt, 3-opt), tworząc w ten sposób podejście hybrydowe.

Badania należy przeprowadzić dla danych benchmarkowych Solomona (VRPTW) dla 100 klientów - dostępnych tutaj.
Wybierz trzy zestawy danych – po jednym z każdej kategorii:

grupa R1.. / R2.. – przypadki losowe,
grupa C1.. / C2.. – przypadki skupione (klastry),
grupa RC1.. / RC2.. – mieszanka klastrów i rozmieszczenia losowego.
Dla dobranych instancji porównaj otrzymane trasy z najlepszymi znanymi rozwiązaniami z literatury (dostępnymi tutaj).

Należy przygotować sprawozdanie, w którym należy:

Opisać zastosowaną metaheurystykę
nazwę i ogólną zasadę działania zastosowanego algorytmu,
uzasadnienie, dlaczego wybrano akurat tę metodę,
pseudokod algorytmu z podkreśleniem miejsc modyfikacji na potrzeby VRPTW,
jeśli rozwiązanie jest hybrydowe – opisz architekturę hybrydy oraz opisz dodatkowe techniki (np. 2-opt) i sposób ich integracji z algorytmem głównym.
Opisać adaptację algorytmu do problemu VRPTW:
jak algorytm uwzględnia okna czasowe,
jak została zdefiniowana funkcja celu,
jak oceniane są trasy (koszt, liczba pojazdów, naruszenia okien czasowych),
jakie dodatkowe ograniczenia zostały zaimplementowane (np. limit pojazdów, ograniczenia czasowe, obsługa opóźnień).
Opisać kluczowe miejsca implementacji rozwiązania.
Opisać zasadę działania programu (instrukcja dla użytkownika).
Zaprojektować i opisać eksperymenty:
zdefiniować badane parametry (np. liczba iteracji, liczba jednostek populacji/mrówek, współczynniki algorytmu),
określić zakresy testowanych wartości,
uzasadnić, dlaczego wybrano te parametry,
Przeprowadzić eksperymenty. Dla każdego zestawu danych:
uruchomić algorytm co najmniej 5 razy,
podać: 
najlepszy wynik,
najgorszy wynik,
średni wynik,
odchylenie standardowe,
czas obliczeń.
Przedstawić na wykresach:
wykresy zmiany kosztu w kolejnych iteracjach,
wykresy porównawcze dla zmiany parametrów,
wykresy najlepszej, najgorszej i średniej trasy dla danej konfiguracji,
rysunki wygenerowanych tras.
Przeprowadzić analizę wyników:
wpływ poszczególnych parametrów na jakość rozwiązania,
stabilność działania algorytmu (na podstawie odchyleń wyników),
obserwacje dotyczące trudności poszczególnych grup danych (R vs C vs RC).
Porównanie otrzymanych wyników dla każdej z trzech instancji:
podaj najlepszy wynik literaturowy (BKS),
podaj najlepszy wynik uzyskany w eksperymentach,
porównaj te wyniki,
podaj interpretację uzyskanych różnic.
 Wnioski. Podsumuj najważniejsze obserwacje:
jak sprawdził się wybrany algorytm,
które ustawienia okazały się najlepsze,
jakie są ograniczenia rozwiązania,
potencjalne kierunki dalszej poprawy.
